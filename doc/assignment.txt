Wyobraź sobie, że Data Scientist z którym współpracujesz przekazał Ci następujący kod do treningu modelu.
Znajduje się on w pliku train.py a dataset do trenowania modelu jest zapisany jako plik data.csv.

Twoim zadaniem jest stworzenie serwisu REST (z wykorzystaniem dobrych praktyk programistycznych) który będzie posiadał następujące funkcjonalności:
- endpoint służący do otrzymywania predykcji modelu.
- endpoint do wgrywania nowego datasetu i jego zapis do bazy danych
- wersjonowanie nowych datasetów
- endpoint do treningu nowego modelu
- wersjonowanie modeli
- konteneryzacja serwisu oraz bazy danych.

Jedynym ograniczeniem co do technologii jest użycie języka Python do stworzenia serwisu. Resztę technologii możesz wybrać dowolnie. Może to być FastApi/Flask + baza danych PostgreSql + Docker czy cokolwiek w czym czujesz się najlepiej. Jeżeli nie zdążysz z implementacją niektórych funkcjonalności, możesz spodziewać się pytań w jaki sposób podszedłbyś do implementacji danej funkcjonalności. Powodzenia!
